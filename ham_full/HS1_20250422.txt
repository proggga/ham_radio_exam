VRZA-cursus radiozendamateur

Hoofdstuk 1_20250422

Inhoudsopgave
1

De zendamateur in actie ................................................................................................1-2
1.1

Wat leer je in dit hoofdstuk ...................................................................................1-2

1.2

Wie met radio veel mag, moet weten wat hij/zij doet .........................................1-2

1.3

Een beetje geschiedenis..........................................................................................1-3

1.4

Een veelzijdige hobby ............................................................................................1-5

1.5

Web-SDR: Maak je eigen ontvanger op Internet. ..............................................1-11

© 2019-2022, Vereniging van Radiozendamateurs VRZA

1-1

VRZA-cursus radiozendamateur

Hoofdstuk 1_20250422

1 De zendamateur in actie
1.1 Wat leer je in dit hoofdstuk
In dit hoofdstuk zit geen echte examenstof. Wel het waarom van het feit dat je voor de
zendhobby examen moet doen. Verder bespreken we een stukje geschiedenis van het
radiozendamateurisme. Dat wordt gevolgd door wat kanten en mogelijkheden van de
zendhobby, een voorbeeld van een digitale verbinding en de mogelijkheid om via Internet
onder meer amateurbanden te beluisteren.

1.2 Wie met radio veel mag, moet weten wat hij/zij doet
Zendamateurs zijn bevoorrechte mensen. Ze mogen iets dat geen enkele andere
particulier mag: uitzenden met hun eigen zender, zelfs zonder dat die vooraf hoeft te zijn
gekeurd. Het mag een kant-en-klaar fabrieksexemplaar zijn, maar ook een (zelf) aangepast
of een helemaal zelfgebouwd apparaat. Als er een keuring komt is daar een aanleiding
voor, bijvoorbeeld storingsklachten.
De lucht zit vol met radiosignalen uit ontelbare bronnen. Die bronnen variëren van WiFiinstallaties of draadloze babyfoons met een bereik van enkele huizenblokken tot
wereldwijd te beluisteren omroepzenders. Daarnaast zijn er signalen van luchtvaart,
militaire verbindingen, taxi’s, bussen, hulpdiensten, schepen, satellieten, zendamateurs en
een lange lijst anderen.
Om te voorkomen dat dit één grote chaos wordt, zijn er internationaal regels voor het
radioverkeer afgesproken. Daaraan hebben ook zendamateurs zich te houden. Zij hebben
wereldwijd hun eigen stekjes in dit systeem. Die term “wereldwijd” is geen loze kreet.
Zendamateurs maken onderling over de hele wereld verbindingen met hun eigen spullen,
zonder dat daaraan providers en dergelijke te pas komen. Een zendamateur is zogezegd
zijn/haar eigen provider.
Aan die vrijheid zit een keerzijde. Zendamateurs moeten niet alleen op de hoogte zijn van
de regels die voor hen gelden en zich eraan houden. Ze moeten ook in technische zin
weten hoe hun spullen werken en vooral hoe je kunt voorkomen dat je onbedoeld een
andere radiodienst in de weg zit. Daarom moet iedereen die zendamateur wil worden,
examen doen. Op dat examen moet je laten zien dat je kennis op radiogebied voldoende is
om op eigen houtje aan het amateurradioverkeer deel te nemen zonder brokken te maken.
In Nederland kennen we daarbij twee niveaus. Dat zijn “N” van novice (nieuweling) en
“F” van full (volledig). De exameneisen voor F zijn zwaarder dan die voor N. Daar staat
tegenover dat je met F meer mag dan met N.
Je kunt ervoor kiezen om eerst examen voor N te doen en later voor F. Veel zendamateurs
met een F-registratie hebben die weg gevolgd. Wie zich zeker genoeg voelt, kan ook
meteen opgaan voor F. Je kunt het ook bij N laten. Examen doe je bij het CBR, de
organisatie die ook verantwoordelijk is voor de uitgifte van rijvaardigheidsbewijzen.
© 2019-2022, Vereniging van Radiozendamateurs VRZA

1-2

VRZA-cursus radiozendamateur

Hoofdstuk 1_20250422

Deze cursus behandelt de stof voor het F-examen. Wie F doet, moet ook de stof voor N
kennen. Die laatste zit er dus vanzelf in. Het aanvankelijke plan bij het schrijven van deze
cursus was, aan te geven wat je alleen voor N nodig hebt. Doordat de exameneisen voor N
en F niet mooi parallel lopen en het in de praktijk zo is dat sommige examenvragen voor F
en N nogal op elkaar lijken en dan vooral verschillen in het aantal multiple-choiceantwoorden (4 tegen 3), hebben we daarvan afgezien. Inmiddels hebben we sinds begin
juli 2023 een afzonderlijke N-versie.
Naar een papieren versie van deze cursus zul je vergeefs zoeken. Een cursus op Internet is
op ieder moment aan te passen als blijkt dat bepaalde zaken niet duidelijk zijn of als
exameneisen veranderen. Met papier moet je wachten tot de volgende druk. Een van de
leuke kanten van techniek is dat er altijd verandering is. Nieuwe dingen komen en oude
raken in onbruik.
Wie het examen heeft gehaald, kan zich als zendamateur laten registreren bij de
Rijksinspectie Digitale Infrastructuur van het ministerie van Economische Zaken, kortweg
de RDI. Je kunt daar roepletters (een call, zeggen zendamateurs) aanvragen. Als niemand
anders dezelfde combinatie al heeft aangevraagd of gekregen, geeft de RDI aan jou de
aangevraagde roepletters uit. Een call is net zoiets als een autokenteken, maar dan voor
zendstations. In Nederland beginnen calls met PA t/m PI, gevolgd door een cijfer en
daarna minstens één letter. PD is gereserveerd voor de N-registratie. PI is voor
organisaties. De verenigingszender van de VRZA heeft bijvoorbeeld de call PI4VRZ. Klik
aan en bekijk de webpagina als je wilt.

1.3 Een beetje geschiedenis
Wanneer het zendamateurisme in Nederland precies begon, hangt af van hoe je het
omschrijft. In de eerste twee decennia van de 20e eeuw was het illegaal. Zelfs luisteren
was verboden, want radioberichten moesten wel vertrouwelijk kunnen blijven, vonden
onze landsbestuurders. Die berichten gingen allemaal in telegrafie, morsecode dus, want
er was nog niets anders. Dat luisterverbod was met de verder gaande ontwikkeling van de
radiotechniek natuurlijk niet te handhaven, maar zenden door particulieren bleef in
Nederland lange tijd verboden.
De eerste zendstations met vergunning waren bedrijven op het gebied van de
radiotechniek. De eerste ter wereld met een op amusement gericht station was Hans
Henricus Schotanus à Steringa Idzerda (biografie in Wikipedia). Hij zond uit van 1919 tot
1924 vanuit Den Haag. De exploitant van een amusementsstation zou je tegenwoordig
geen zendamateur noemen. In de tijd van Idzerda was het zendamateurisme in de
Verenigde Staten al wel tot bloei gekomen, maar door het zendverbod voor particulieren
in Nederland was daar in ons land voorlopig geen sprake van.
Eind 1923 maakte H.J. Jesse de eerste radioverbinding vanuit Nederland met Amerika.
Zijn zelfgebouwde station werd prompt in beslag genomen en Jesse moest voor de rechter
© 2019-2022, Vereniging van Radiozendamateurs VRZA

1-3

VRZA-cursus radiozendamateur

Hoofdstuk 1_20250422

komen. Die verklaarde hem schuldig, maar legde geen straf op omdat hij vond dat Jesse
een technische prestatie van formaat had geleverd. Dat was een flinke tik op de vingers
van een kortzichtige overheid, zou je kunnen zeggen. Toch duurde het nog tot 1929
voordat in Nederland op basis van een examen vergunningen aan amateurs werden
uitgegeven. Toen pas mochten ze met hun zelfgebouwde spullen legaal ‘in de lucht’
komen.
Zelfbouw was in die tijd de basis van het zendamateurisme en bleef dat tot en met de
tweede wereldoorlog. Bij het begin van de bezetting werd het zenden al snel verboden en
de apparatuur moest worden ingeleverd. De Duitse bezetter was nu eenmaal niet gediend
van mogelijk radiocontact tussen het verzet en de geallieerden. In 1943 had de oorlog een
voor Duitsland ongunstige wending genomen. Toen moesten ook ontvangers worden
ingeleverd. De bezetter zag niet graag dat men in Nederland geïnformeerd werd over de
werkelijke gang van zaken. Een aantal zendamateurs bleef illegaal actief, zond belangrijke
informatie naar de geallieerden en gaf ontvangen berichten door aan het verzet. Veel van
hen hebben dat met hun leven moeten bekopen. Idzerda was daar één van.
Na de oorlog kwam het legale zendamateurisme weer snel op gang. De zelfbouw maakte
deels plaats voor ombouw van apparatuur uit de ‘dump’. Dat waren overtollig geworden
Engelse en Amerikaanse legerspullen. Ook kwamen er bouwpakketten op de markt zoals
die van Heathkit. Deze firma had trouwens een veel ruimer assortiment dan alleen
amateurspullen. Ze zijn op Internet nog steeds af en toe te koop. Nog weer later kwamen
kant en klare fabrieksspullen op de markt, aanvankelijk vooral uit de Verenigde Staten en
Europa. Later werd dat vooral Azië. Door de gemakkelijke verkrijgbaarheid van
fabrieksspullen raakte de zelfbouw van complete installaties geleidelijk op de achtergrond.
De toenemende ingewikkeldheid van apparatuur droeg daar ook aan bij. Wel zijn er nog
steeds veel zelfbouwers die hun eigen hulpapparatuur maken en enkelingen bouwen nog
steeds hun eigen zendontvanger.
Bij natuurrampen blijken amateurs vaak sneller de broodnodige radioverbindingen te
kunnen opzetten dan officiële instanties. Het bekendste voorbeeld in Nederland was de
watersnoodramp van 1953. Dat is lang geleden, maar ook bij de aardbevingsramp in Nepal
in 2015 waren het in veel gevallen amateurs die de eerste radioverbindingen met getroffen
gebieden tot stand brachten. Een amateurgroep die zich in Nederland met dergelijke
zaken bezighoudt is DARES.
Tegenwoordig maakt bij de meeste amateurstations de computer deel uit van de vaste
inventaris. Soms is dat alleen om het logboek, dat is de lijst van ‘gewerkte’ andere stations,
bij te houden. Veel amateurs gebruiken Internet om te zien waar ter wereld op dat
moment een amateur actief is en op welke frequentie. Google maar eens ‘DX cluster’. Ook
wordt de computer meer en meer gebruikt als verlengstuk van de zender voor het maken
van digitale radioverbindingen. Daarvoor komen steeds meer manieren beschikbaar. Die
zijn deels door zendamateurs ontwikkeld.
© 2019-2022, Vereniging van Radiozendamateurs VRZA

1-4

VRZA-cursus radiozendamateur

Hoofdstuk 1_20250422

1.4 Een veelzijdige hobby
Je kunt met de zendhobby veel kanten op. Het meest voor de hand ligt het maken van
verbindingen naar Verweggistan, maar er is veel meer dan dat. De zelfbouw is al
genoemd. Met zelfbouw hangt experimenteren samen. Veel amateurs doen dat
tegenwoordig met antennes in allerlei vorm. De beperkte ruimte rondom de meeste
huizen in het dichtbevolkte Nederland daagt uit tot het maken van relatief kleine
antennes met toch een behoorlijk resultaat.
De balans tussen experimenteren en verbindingen maken kan voor iedereen anders
liggen. De ware techneut zal vooral experimenteren, een ander zal vooral verbindingen
maken en landen verzamelen zoals anderen postzegels verzamelen of zeldzame vogels
spotten. Sommigen zijn gewoon uit op een gezellige babbel met deze of gene. Zo kun je
soms ook nieuwe vrienden maken
Met kleine vermogens van enkele Watts grote afstanden overbruggen is ook een redelijk
populaire bezigheid. ‘Ouderwetse’ telegrafie met de seinsleutel kan hier wonderen doen,
maar dat moet je eerst leren. Met digitale signalen is op dit gebied ook veel interessants te
beleven.
Meedoen aan contesten ofwel radiowedstrijden waarbij het maken van zoveel mogelijk
verbindingen met zoveel mogelijk landen of anders omschreven gebieden centraal staat, is
ook een tak van amateursport. Met beperkte antennemogelijkheden bij huis lijkt dat niet
altijd eenvoudig, maar toch kun je ook dan soms verrassend verre verbindingen maken.
Als je met een afdelings- of ander clubstation kunt meedoen, is er vaak veel mogelijk en
het is nog gezellig ook.

Foto 1.4-1. Velddag (fotoarchief VRZA afd. Zuid-Veluwe)

Velddagen (Foto 1.4-1) bieden ook mogelijkheden tot het maken van interessante
verbindingen. Je bent dan meestal uit de ‘stoornevel’ van stad of dorp die wordt
veroorzaakt door allerhande apparatuur en dus niet alleen door WiFi. De ontvangst van
verre stations blijkt dan ineens een stuk gemakkelijker dan thuis. Ook door het ontbreken
van obstakels zijn antennes in het open veld effectiever voor zenden en ontvangen dan
© 2019-2022, Vereniging van Radiozendamateurs VRZA

1-5

VRZA-cursus radiozendamateur

Hoofdstuk 1_20250422

tussen de huizen. Omdat aan velddagen vaak in clubverband wordt deelgenomen, bieden
ze ook een element van gezelligheid.
Vossenjachten (Foto 1.4-2) zijn een andere vorm van onze hobby. Voor wie er onbekend
mee is: de bedoeling is dat je met behulp van een draagbare ontvanger met
richtinggevoelige antenne, vaak ‘peildoos’ genoemd, een verborgen zender of vaker een
aantal zenders (vossen) in zo min mogelijk tijd vindt. Vossen jagen is ook goed voor de
lichamelijke conditie!

Foto 1.4-2. Links: start vossenjacht. Rechts: zou er een vos bij de vuilnisbak liggen? (fotoarchief VRZA afd.
Zuid-Veluwe)

Soms wordt ergens ter wereld een gebied waar weinig amateuractiviteit is, ‘geactiveerd’
door een groep zendamateurs die daar tijdelijk neerstrijkt. Dat biedt amateurs wereldwijd
de mogelijkheid, een verbinding met dat gebied te maken. Zoiets heet een DX-peditie, een
expeditie naar een ‘ver’ land. ‘DX’ staat internationaal voor afstand (distance). In de
praktijk komt dat dus neer op ‘ver weg’. De term wordt door amateurs ook wel gebruikt
voor ‘zeldzame’ landen, dat wil zeggen gebieden met weinig amateuractiviteit. De
gemaakte verbinding wordt bevestigd met een zogenoemde QSL-kaart. QSL staat
internationaal voor ‘ik bevestig’ en is een van de in het radioverkeer gebruikte Q-codes,
waarover later in deze cursus meer. Bij ‘gewone’ amateurverbindingen worden ook vaak
kaarten uitgewisseld. De kaart in Figuur 1.4-1 is de voorkant van een kaart van een Duitse
DX-peditie naar Senegal. De achterkant (niet getoond) bevat technische gegevens zoals
datum en tijd van de verbinding, frequentie, sterkte en kwaliteit van het ontvangen
signaal en de ‘mode’, dat is de vorm waarin het signaal is overgebracht.

© 2019-2022, Vereniging van Radiozendamateurs VRZA

1-6

VRZA-cursus radiozendamateur

Hoofdstuk 1_20250422

Figuur 1.4-1. QSL-kaart van een DX-peditie van Duitse amateurs naar Senegal (verzameling PC7S).

Het voorvoegsel 6W, ook ‘prefix’ genoemd, staat voor Senegal. De prefixen met ‘DL’ en
‘DM’ staan voor Duitsland. Niet elke zendamateur maakt een mooie voorkant. Sommigen
hebben een puur functionele kaart met alleen een gegevenskant. Dat zijn vaak standaardontwerpen die via een vereniging goedkoop te krijgen zijn. Figuur 1.4-2 toont er een.

Figuur 1.4-2. Standaard-QSL-kaart met alleen een informatiekant (verzameling PC7S)
© 2019-2022, Vereniging van Radiozendamateurs VRZA

1-7

VRZA-cursus radiozendamateur

Hoofdstuk 1_20250422

Op de kaart bevestigt W4RIG uit de VS een verbinding met het Nederlandse station PC7S.
De informatie bevat onder andere
•

•

•
•
•
•

•

•

•

•

Twee soorten zones (CQ en ITU) waarin de wereld onder zendamateurs is
opgedeeld. Google ‘CQ zones’ of ‘ITU zones’ en je krijgt er via internet heel wat
informatie over.
Woonplaats en positie (QTH, weer een Q-code), laatstgenoemde verpakt in de
gridlocator FN42qo. Informatie daarover is te vinden in Wikipedia, helaas in het
Engels. Het is een manier om snel een positie door te geven. Als je een hand-GPS
hebt, kun je je eigen locator vinden door voor coördinaten Maidenhead te
selecteren (als dat erop zit).
De roepletters van het verzendende station, in dit geval W4RIG
De roepletters van het tegenstation, in dit geval het Nederlandse station PC7S
Datum en tijd van de verbinding, meestal het begintijdstip. Tijden gaan altijd in
UTC. Tot 1972 heette dat GMT, Greenwich Mean Time.
De frequentie, in dit geval 21,070 MHz. In gesproken taal is dat in de 15
meterband, dat wil zeggen een golflengte van ongeveer 15 m. Het verband tussen
frequentie en golflengte is cursusstof.
Informatie over het ontvangen signaal, RST. R staat voor Readability, leesbaarheid
en heeft een schaal van 1 tot 5. In dit geval krijgt PC7S 5 uit 5. S staat voor
Strength, signaalsterkte die een schaal van 1-9 heeft. PC7S krijgt 5 uit 9, een
redelijk gemiddelde sterkte. T staat voor Tone voor toonzuiverheid met schaal 1-9
en hier dus maximale score. De moeilijk leesbare krabbel eronder is ‘wQSB’, with
QSB, alweer een Q-code die betekent dat het signaal van PC7S gedurende de
verbinding ongelijkmatig van sterkte was.
Mode is de manier waarop de informatie is overgebracht. PSK staat voor ‘Phase
Shift Keying’, in 1998 ontworpen en gepubliceerd door de Britse zendamateur
Peter Martinez, roepletters G3PLX. PSK komt in Hoofdstuk 14 aan de orde. PSK31
is een meestal via de computer opgewekt signaal met een snelheid van ‘maar’ 31
baud ofwel bits per seconde. Die ogenschijnlijk lage snelheid heeft grote voordelen
als we met weinig zendvermogen toch ‘ver’ willen komen. Verderop in de cursus
zullen we het daarover hebben. Doordat de letters en andere tekens erg slim zijn
gecodeerd, komt de snelheid in de praktijk overeen met die van een ouderwetse
telex of in amateurjargon ‘wortelstamper’. Die snelheid is voor een gemiddelde
amateurtypist nog net zo’n beetje bij te benen. Wat de zendende amateur intypt,
komt in hetzelfde tempo bij de ontvanger op het scherm.
Onderin vinden we TNX QSL aangevinkt, dat wil zeggen ‘bedankt voor de
bevestiging’. De Amerikaan heeft dus de kaart verstuurd na ontvangst van de kaart
van PC7S.
Iets links van het midden onderin staat een verificatiestempeltje, bedoeld om de
kaart geldig te maken voor een hele reeks van diploma’s die in amateurjargon
meestal ‘award’ heten. Een paraafje van de afzender is ook voldoende en een met

© 2019-2022, Vereniging van Radiozendamateurs VRZA

1-8

VRZA-cursus radiozendamateur

•

Hoofdstuk 1_20250422

de hand ingevulde kaart als deze wordt meestal ook daarzonder wel geaccepteerd.
Voor kaarten met de informatie die op een printer is afgedrukt is een stempeltje
half op de sticker en half op de kaart wel verplicht.
Rechtsonder vinden we naam en adres van de afzender. In verreweg de meeste
landen staan die op de kaart, maar in sommige niet. Op kaarten uit de vroegere
Sovjet Unie bijvoorbeeld ontbraken ze praktisch altijd.

Voor de uitwisseling van QSL-kaarten hebben de meeste landen een zogenoemd
bureau. Die regelen de verzending van kaarten en de bezorging van ontvangen
kaarten onder zendamateurs in het betreffende land. Voor Nederland is dat het Dutch
QSL Bureau (DQB) van VERON en VRZA. Om van de diensten van het bureau
gebruik te kunnen maken, moet je lid zijn van één van die twee verenigingen.
Een verbinding kan verlopen als in het volgende filmpje. Het gaat weer om een
verbinding in PSK op de korte golf in wat we meestal de 40 meterband noemen.
Wat zien/horen we?
•

•

•

•
•

Een computerscherm met in het onderste venster een zogenoemd
watervaldisplay. Daarop is een aantal gele en rode verticale sporen te zien die
langzaam naar beneden lijken te stromen. Elk spoor is een station. Het geluid
dat je hoort is meestal dat van een aantal sporen tegelijk, afhankelijk van de
onderlinge frequentie-afstand. De frequentie staat erboven en loopt in dit geval
van 7040 tot 7043 kHz. Als dit laatste abracadabra lijkt: het komt verderop in
de cursus aan bod. De cursor staat op het dikke rode spoor iets links van het
getal 7041. Dat is het spoor dat door de computer wordt gedecodeerd.
Boven de waterval ligt een vrij groot venster met voor een deel
onsamenhangende tekst. Helemaal onderin zien we een oproep (CQ) van het
Duitse station DL5UG. Hij krijgt antwoord van de Belg ON2AD. Eerst lijkt de
Duitser hem niet te horen, want deze geeft nog een keer CQ.
De onsamenhangende tekst ertussen is ruis waarvan het programma
willekeurige tekens maakt. Het ‘de’ in de oproep is geen lidwoord, maar
betekent ‘van’. Het Engelse ‘from’ is in Morse (CW) nogal lang en is daarom
vervangen door het veel kortere Franse ‘de’, wat hetzelfde betekent. Die
gewoonte is overgewaaid naar PSK en andere manieren van tekst overbrengen
onder amateurs. “Groeten aan de PA7xxx” of soortgelijk spraakgebruik onder
zendamateurs komt hier vandaan, maar is dus eigenlijk onzin.
‘pse k’ betekent ‘please come’, een uitnodiging om antwoord te geven.
Er komt opnieuw antwoord van ON2AD en nu pikt DL5UG het wel op. Hij
bedankt (‘tnx’, staat voor ‘thanks’) voor de aanroep, geeft een ontvangstrapport
(599), zijn naam (Peter) en woonplaats (QTH, weer een Q-code), in dit geval
Talheim in de buurt van Heilbronn met gridlocator (zie ook Figuur 1.4-2). ‘nr’
staat voor ‘near’, ‘nabij’ dus, en niet voor number. Hij meldt dat meer gegevens
te vinden zijn op de website www.qrz.com, een site waarop informatie van

© 2019-2022, Vereniging van Radiozendamateurs VRZA

1-9

VRZA-cursus radiozendamateur

•

•

•

•

•

Hoofdstuk 1_20250422

zendamateurs over de hele wereld te vinden is. Daarna geeft hij twee
lidmaatschapsnummers op: DARC (Deutscher Amateur-Radio-Club) en EPC
(European PSK Club). Na de vraag hoe zijn signaal is binnengekomen (‘how
copy?’, soms ook gespeld als ‘hw copy?’ of kortweg ‘hw?’) geeft hij het woord
terug aan de Belg (‘BTU’ staat voor ‘back to you’). ‘kn’ in plaats van ‘k’ betekent
dat DL5GU geen nieuwe inmelders wil, dus alleen een reactie van ON2AD.
De Belg antwoordt in het Duits, maar ‘GE’ staat voor Good Evening, Engels
dus. Weer zo’n afkorting. Hij noemt zijn ontvangstrapport niet RST maar RSQ,
waarbij Q staat voor Quality, bij dit soort verbindingen wat toepasselijker dan
T voor Tone. Dan speelt zich eenzelfde informatieriedeltje af als bij het Duitse
station.
DL5UG geeft –nog steeds in het Engels!- nu een beschrijving van de spullen
die hij voor de verbinding gebruikt en meldt, een QSL-kaart via het QSLbureau te zullen sturen. Daarna gaat het woord weer naar ON2AD.
ON2AD geeft nu eenzelfde overzicht, weer in het Duits, vergeet iets te zeggen
over QSL en geeft het woord weer aan DL5UG, die er een eind aan draait met
‘73’ (‘groeten’), bedankt voor de verbinding en weer vraagt om een QSL-kaart.
‘sk’ betekent ‘ik beëindig de verbinding’.
ON2AD komt terug in het Duits, bevestigt nu de QSL die hij op drie manieren
zegt te gaan doen: een papieren kaart via het bureau, een elektronische via
eQSL (die gelden voor de meeste awards niet omdat eQSL-kaarten
fraudegevoelig zijn) en LotW. Dit laatste betekent Logbook of the World, is
oorspronkelijk opgezet door de ARRL (American Radio Relay League, de
Amerikaanse radioamateurvereniging) en is wat fraudegevoeligheid betreft
behoorlijk dichtgespijkerd. LotW geldt daarom wel voor awards.
ON2AD beëindigt de verbinding op dezelfde manier als DL5UG. Er komt dan
nog een bye bye van het Duitse station achteraan.

In zo’n verbinding kan zich tussen beide stations ook een langer gesprek
ontwikkelen. Het kan ook heel kort blijven met alleen het uitwisselen van een
ontvangstrapport. Dat laatste vind je vooral in contesten. Een contest is een
wedstrijd in het maken van radioverbindingen. Een conteststation heeft altijd
haast om zoveel mogelijk punten te sprokkelen. Geldige verbinding? Klaar en
wegwezen! Bij een ‘normale’ verbinding worden doorgaans minimaal ook naam en
woonplaats uitgewisseld. Ook DX-pedities kunnen kort van stof zijn. De reden
daarvan is meestal dat ze graag zoveel mogelijk amateurs de kans willen bieden,
die zeldzame verbinding te maken. Dan is het niet zo sociaal als iemand veel tijd
van ze opeist.
Verder valt het gebruik van afkortingen op. Die laten zich snel leren. Verderop in
de cursus komen ze grotendeels aan bod. Als je al voldoende bent ingericht om
naar zendamateurs te luisteren, des te beter. Je ontdekt dan de afkortingen en

© 2019-2022, Vereniging van Radiozendamateurs VRZA

1-10

VRZA-cursus radiozendamateur

Hoofdstuk 1_20250422

ander jargon vanzelf. Je ontdekt dan ook vanzelf hoe het er bij het maken van
amateurverbindingen aan toe gaat. Het filmpje is maar één voorbeeld.

1.5 Web-SDR: Maak je eigen ontvanger op Internet.
Ook als je als beginnend amateur nog geen goede ontvanger en antenne voor de
amateurbanden hebt, is het mogelijk, ze te beluisteren. Internet biedt
tegenwoordig goede mogelijkheden. Dat gaat met SDR, een afkorting voort
Software Defined Radio. Kijk bijvoorbeeld op de site
https://www.rtlsdr.nl/websdr/. Daarop vind je een lijst met links naar Nederlandse
en buitenlandse websites met computergestuurde ontvangers. Je kunt de sites via
je eigen webbrowser bedienen. Helaas zijn die sites over het algemeen Engelstalig.
Eigenlijk krijg je zo een gratis ontvanger voor onder meer amateurfrequenties.
Wel is er enige radiokennis nodig om te snappen hoe je die dingen via je browser
bedient. Maar ook -en misschien vooral- als je al een eind in de cursus bent
gevorderd, zo ongeveer tot en met hoofdstuk 12 of 13 (of de N-cursus), kan het
leuk zijn, ernaar te luisteren. Je doet meteen informatie op over hoe verbindingen
tussen amateurstations verlopen.
Een goede site is die van de Universiteit Twente met URL
http://websdr.ewi.utwente.nl:8901/. Ook op deze site is de taal Engels. Enig
basisbegrip van radio heb je ook hier nodig. Hulp vragen bij een ervaren amateur
kan natuurlijk ook. De taal op dit soort sites is, helaas voor sommigen onder ons,
bijna uitsluitend Engels.
Hieronder volgen wat puntjes over de bediening.
•
•

•

•
•

Bovenaan de pagina staat een foto van de kern van het systeem. Het is
zelfbouw!
Je kunt kiezen tussen verschillende vormen van radio, maar begin liever bij het
brede display met verticale strepen, iets naar beneden op de pagina. Het lijkt
op het waterval-display uit het filmpje, maar in dit geval gaat de ‘waterval’
omhoog.
Door de pijl eronder te verslepen, kun je afstemmen. Bedenk dat je alles vanaf
lange golf tot en met de hele korte golf in beeld hebt. Nauwkeurig afstemmen
is er dus op deze manier niet bij.
Via de knoppen rechts kun je in- en uitzoomen. Dat vergemakkelijkt het
afstemmen met de pijl. Hieronder gaan we het nog wat gemakkelijker doen.
Na zonsondergang kun je op de 80-meterband veel amateurs horen. Die band
loopt van 3500-3800 kHz (wat dat is, leer je verderop). Moresetelegrafie hoor
je meest tussen 3500 en 3580 kHz, spraak boven 3620 kHz.

© 2019-2022, Vereniging van Radiozendamateurs VRZA

1-11

VRZA-cursus radiozendamateur

•

•
•

•

Hoofdstuk 1_20250422

Typ in het venster bijvoorbeeld 3650. Kies in het knoppendisplay in het
midden de knop ‘LSB’. Als je zo gauw niets hoort, verstem je in hetzelfde vakje
met de + en – knoppen. Voor zowel + als – kun je drie stapgrootten kiezen.
Kijk in het getalvenster dat je zojuist hebt gebruikt en zie dat je daadwerkelijk
verstemt als je op een van de + of – toetsen klikt.
Overdag hoor je in de 20-meterband meestal wel het een en ander. Die band
loopt van 14000 tot 14350 kHz. Voor morsetelegrafie moet je ‘onderin’ de
band zijn, zo tussen 14000 en 14060 kHz, voor spraakverbindingen boven 14
100 kHz. Kies hier de knop ‘USB’ in plaats van ‘LSB’, anders versta je van de
spraak geen snars.
Er zijn nog veel meer amateurbanden op de korte golf, maar om een begin te
maken met luisteren heb je hier voldoende aan. Bij de plaatselijke of regionale
afdeling van een amateurvereniging helpt men je graag verder.

© 2019-2022, Vereniging van Radiozendamateurs VRZA

1-12

