VRZA-cursus radiozendamateur

Hoofdstuk 16 kort 20251013

Inhoudsopgave
16

Storing en immuniteit .............................................................................................. 16-2
16.1

Wat leer je in dit hoofdstuk .................................................................................16-2

16.2

Soorten storingen in ontvangstapparatuur en LF-versterkers ...........................16-2

16.2.1

Blokkering ....................................................................................................16-2

16.2.2

Interferentie van gewenst en ongewenst signaal .......................................16-3

16.2.3

Intermodulatie en kruismodulatie .............................................................. 16-3

16.2.4

Laagfrequentdetectie (LFD of LF-inpraten)................................................16-3

16.2.5

Faseruis, chirp en tjoep ................................................................................16-4

16.3

Mogelijke oorzaken van storingen ......................................................................16-4

16.3.1

Veldsterkte....................................................................................................16-4

16.3.2

Ongewenste uitstralingen ............................................................................16-4

16.3.3

Ongewenste be√Ønvloeding van apparatuur .................................................16-4

16.4

Storingen voorkomen en verhelpen....................................................................16-5

16.4.1

Algemeen ......................................................................................................16-5

16.4.2

Filteren ..........................................................................................................16-5

16.4.3

Ontkoppelen .................................................................................................16-7

16.4.4

Afschermen.................................................................................................16-10

16.4.5

Oscillator stabiliseren (faseruis, chirp en tjoep) .......................................16-11

¬© 2021-2025, Vereniging van Radiozendamateurs VRZA

16-1

VRZA-cursus radiozendamateur

Hoofdstuk 16 kort 20251013

16 Storing en immuniteit
16.1 Wat leer je in dit hoofdstuk
Praktisch elke zendamateur die met enige regelmaat actief is op amateurbanden, krijgt
vroeg of laat te maken met storingen in apparatuur in zijn/haar nabije omgeving. Elke
storing in of door radioapparatuur gaat via een elektromagnetisch veld en elke zender
straalt nu eenmaal zo‚Äôn veld uit. Zonder EM-veld geen radioverbinding.
We behandelen de storingen blokkering, interferentie, intermodulatie,
laagfrequentdetectie, faseruis, chirp, tjoep en hun oorzaken.
Uiteindelijk moet de oorzaak van een storing worden gevonden en de storing zo mogelijk
worden verholpen. Ook daarover gaat dit hoofdstuk.

16.2 Soorten storingen in ontvangstapparatuur en LF-versterkers
16.2.1 Blokkering
Als een sterk signaal op de ingang van een versterkend element staat, kan dit leiden tot
gelijkrichting van een deel van een halve periode. We kennen het verschijnsel uit de
hoofdstukken 9 en 10, als een versterkertrap of oscillator zichzelf in klasse C ‚Äútrekt‚Äù. Als
dit door een ongewenst signaal gebeurt, heet dat blokkering (Engels: blocking).
Blokkering kan behalve op een ingangstrap voorkomen in een mengtrap of een MFversterker. Figuur 16.2-1 laat aan de hand van een J-FET-schakeling zien wat er gebeurt.

+
Positieve fasehelft signaal
C1

L1

L2

C2

Gatestroom loopt tijdens positieve
fasehelft zodra UGS>drempelspanning.
Technische stroomrichting gatestroom

Q

Negatieve fasehelft signaal.
Gate-source diode spert.

R

Figuur 16.2-1. Het proces van blokkering.

Als door een sterk signaal de drempelspanning van de gate-source-diode wordt
overschreden (het met rood gevulde deel van de positieve fasehelft), geleidt de diode
waardoor positieve lading aan koppelcondensator C1 wordt onttrokken. In de negatieve
blauwe fasehelft spert de gate-sourcediode. Het ladingverlies wordt niet gecompenseerd.
Het werkpunt verschuift naar een lagere gatespanning tot bij de maximale waarde van de
¬© 2021-2025, Vereniging van Radiozendamateurs VRZA

16-2

VRZA-cursus radiozendamateur

Hoofdstuk 16 kort 20251013

ingangsspanning net genoeg gatestroom loopt om het ladingverlies via weerstand R te
compenseren. De FET kan zover worden afgeknepen dat hij vrijwel dicht zit. Bij buis- of
transistorschakelingen werkt het op een vergelijkbare manier.
16.2.2 Interferentie van gewenst en ongewenst signaal
Geen versterker is volledig lineair. Dat betekent dat altijd wel ergens menging optreedt.
Bij menging be√Ønvloedt het ene signaal de versterking van het andere. AM-, DZB- en
EZB-modulatoren zijn er een extreme vorm van.
Interferentie ontstaat door menging van signalen. We zagen in hoofdstuk 13 dat het
proces van menging allerlei harmonischen en som- en verschilfrequenties kan opleveren.
Daardoor kunnen op de eigen TV of radio of die van buren allerlei storingen ontstaan.
Op TV kan interferentiestoring warrelingen in het beeld veroorzaken. Voorbeeld: de
vierde harmonische van een signaal tussen 144 en 145,5 MHz (2-meterband) ligt tussen
576 en 582 MHz in kanaal 34 van de UHF-TV-band (574-582 MHz)
16.2.3 Intermodulatie en kruismodulatie
Intermodulatiestoring ontstaat als de som- of verschilfrequentie van twee sterke signalen
of een harmonische daarvan (vrijwel) gelijk is aan de beluisterde frequentie. Filteren helpt
niet, want het frequentieverschil tussen het storende en het gewenste signaal is te klein.
Na detectie zullen dan ook beide signalen uit de luidspreker komen. Intermodulatie is
hinderlijk bij luisteren naar zwakke signalen. Een sterk gewenst signaal overstemt meestal
het intermodulatieproduct.
Bij kruismodulatie ontstaan geen nieuwe frequenties, maar wordt de modulatie van een
sterk ongewenst signaal als het ware overgenomen door het beluisterde signaal. Je hoort
dan twee signalen tegelijk. Beide verschijnselen worden veroorzaakt door niet-lineariteit
in HF- en/of mengtrap.
16.2.4 Laagfrequentdetectie (LFD of LF-inpraten)
In een LF-versterkertrap kan een EM-veld een HF-frequentie opwekken die AM-detectie
ondergaat in een halfgeleider of een buis in het audiodeel van de schakeling. Apparatuur
waarin dit gebeurt, is soms onvoldoende afgeschermd.
AM veroorzaakt woordelijk te verstane taal, EZB en DZB onverstaanbaar geluid in
spraakritme. Onvoldoende ge√Ømmuniseerde apparatuur hoeft in Nederland niet (meer)
door de ‚Äústorende‚Äù amateur te worden ontstoord, maar omwille van de verstandhouding
met de buren zullen veel amateurs dat wel doen.
CW-signalen kunnen plopgeluiden veroorzaken bij het in- of uitschakelen van de zender
via de seinsleutel. Een FM-signaal hoor je niet, maar het kan wel het werkpunt van een
versterkerschakeling verschuiven, net als bij blokkeren (16.2.1).
Er zijn regels voor de maximale veldsterkte waarbij een apparaat normaal hoort te
werken. Die staan in de EMC-richtlijnen (afkorting van ElektroMagnetische
¬© 2021-2025, Vereniging van Radiozendamateurs VRZA

16-3

VRZA-cursus radiozendamateur

Hoofdstuk 16 kort 20251013

Compatibiliteit). De Europese aanduiding is CE. Die hoort ergens op de buitenkant van
apparatuur te staan die aan immunisatieregels voldoet of hoort te voldoen.
16.2.5 Faseruis, chirp en tjoep
Faseruis komt van een onstabiele oscillator in de zender. Het uitgezonden signaal bevat
aan weerskanten van de bedoelde frequentie een meer of minder brede parasitaire
frequentiewolk. Faseruis is in hoofdstuk 13 behandeld. Chirp en tjoep komen bij CW
(morsetelegrafie) voor. Chirp ontstaat door een korte parasitaire oscillatie na indrukken
van de seinsleutel. Tjoep doordat bij indrukken van de seinsleutel de oscillator hoorbaar
van frequentie verandert. Beide termen zijn een nabootsing van het bijbehorende geluid.

16.3 Mogelijke oorzaken van storingen
16.3.1 Veldsterkte
Elke zendende antenne veroorzaakt een elektromagnetisch (EM-) veld. Hoe meer
vermogen, des te groter de veldsterkte. Die wordt uitgedrukt in V/m, dus het elektrische
deel. Samen met de magnetische veldsterkte (A/m) is het de vermogensdichtheid (W/m2.
Vermogensdichtheid neemt kwadratisch af met toenemende afstand tot de antenne. De
storingskans neemt daardoor met toenemende afstand tot de zendende antenne snel af.
Bundeling door een antenne met richteffect maakt dat de ERP en dus ook de veldsterkte
bij een betrekkelijk klein zendvermogen in √©√©n richting toch aanzienlijk kan zijn.
16.3.2 Ongewenste uitstralingen
Onder ongewenste of parasitaire uitstralingen valt alles buiten de bandbreedte van de
draaggolf en de noodzakelijke bijbehorende modulatieproducten. Voorbeelden:
‚Ä¢
‚Ä¢
‚Ä¢
‚Ä¢
‚Ä¢

Oscillatorfrequenties;
Ongewenste som- of verschilfrequenties die bij menging zijn ontstaan;
Harmonischen van het uitgezonden signaal. Een klasse A-eindtrap geeft ze het
minst, een klasse C-eindtrap het meest;
Bij oudere zendapparatuur die met frequentievermenigvuldiging werken, kunnen
parasitaire uitstralingen de oorspronkelijke frequentie en harmonischen ervan zijn.
Faseruis. In de hoofdstukken 10 en (vooral) 13 hebben we die besproken.

16.3.3 Ongewenste be√Ønvloeding van apparatuur
Het EM-veld van een zendantenne kan langs vele wegen apparatuur binnendringen en
daar storing veroorzaken. We noemen:
‚Ä¢
‚Ä¢
‚Ä¢
‚Ä¢
‚Ä¢

Antennes en antenneleidingen
Netsnoeren,
CD/DVD-aansluitingen
Luidsprekersnoeren
Instraling op de printplaat zelf

¬© 2021-2025, Vereniging van Radiozendamateurs VRZA

16-4

VRZA-cursus radiozendamateur

Hoofdstuk 16 kort 20251013

Stoorsignalen via de antenne leiden meestal tot interferentie, intermodulatie of
blokkering. De andere vier geven merendeels aanleiding tot laagfrequentdetectie (LFD of
laagfrequent inpraten).
Sinds 2006 is in ons land de analoog uitgezonden TV vervangen door digitale. Daarmee is
analoge ontvangst niet verdwenen. Vaak wordt een omzetter gebruikt om het TV-toestel
te voorzien van een analoog signaal. Antennes en hun kabels zijn grotendeels verdwenen
en vervangen door behoorlijk afgeschermde coax-kabels van kabel-TV of door glasvezel.
Problemen met instraling via antenneleidingen zijn daardoor in aantal sterk verminderd.

16.4 Storingen voorkomen en verhelpen
16.4.1 Algemeen
Fabriekstransceivers voldoen normaal gesproken aan de eisen in de voorschriften voor
amateurzenders. Wie aan zelfbouw of aanpassing van fabrieksapparatuur doet, zal meestal
ook in staat zijn, de maatregelen die in deze paragraaf zijn beschreven, zelf uit te voeren.
Zorg voor een zo goed mogelijke aanpassing van zender naar antenne. Verbind
symmetrische en asymmetrische aansluitingen met een passende balun. Dat voorkomt
stromen aan de buitenkant van de mantel van de coax-kabel. Zorg dat de antenne straalt
en niet de kabel.
Maak bij een eindgevoede antenne (hoofdstuk 14) in elk geval een symmetrische
aansluiting tussen tuner en antenne (‚Äúkippenladder‚Äù). Een in het midden gevoede antenne
(dipool) geeft minder kans op problemen dan een eindgevoede.
We bespreken enkele soorten methoden om storingen tegen te gaan of op te heffen:
‚Ä¢
‚Ä¢
‚Ä¢
‚Ä¢

Filteren, zodat parasitaire signalen niet worden uitgestraald of aan de ontvangkant
de ingang van de ontvanger niet bereiken;
Ontkoppelen van verschillende soorten leidingen;
Afschermen van schakelingen die hoogfrequente stralingsbronnen kunnen zijn.
Stabiliseren van de oscillator in een zender.

16.4.2 Filteren
In of direct achter de zender
Tussen zenderuitgang en antenneleiding kunnen harmonischen worden onderdrukt door
een of twee extra laagdoorlaatfilters. Die moeten zo dicht mogelijk op de zenderuitgang
worden geplaatst of, nog mooier maar niet altijd haalbaar, in de zender tussen
aanpassingsfilter en uitgang. Zo‚Äôn filter zal meestal een pi- filter (Figuur 16.4-1 links) of
een T-filter zijn (Figuur 16.4-1 rechts).

¬© 2021-2025, Vereniging van Radiozendamateurs VRZA

16-5

VRZA-cursus radiozendamateur

Hoofdstuk 16 kort 20251013

L1

L
Zin

C1

C2

Zuit

Zin

L2
C

Zuit

Figuur 16.4-1. CLC Pi-filter (links) en LCL-T-filter (rechts).

Het enige goede T-filter is een filter met twee spoelen tussen de signaalaansluitingen en
een condensator als middenaftakking naar massa/aarde, zoals in Figuur 16.4-1 rechts. E√©n
met twee condensatoren in plaats van de spoelen en een spoel in plaats van de ene
condensator is een hoogdoorlaatfilter, alleen goed voor impedantie-aanpassing.
Een zogenoemde ferrietklem kan helpen tegen mantelstromen. Zo‚Äôn klem is een
omhulling van ferriet die op het begin van de stralende kabel wordt geklemd (Foto
16.4-1). Eventueel kan meer dan √©√©n klem worden aangebracht.

Foto 16.4-1. Coax-kabel (10 mm dia.) met ferrietklemmen. Links: klem open; rechts: klem gesloten. Het
muntje geeft de grootte aan.

In de ontvanger
In ontvangers kan het amateursignaal storende harmonischen of een blokkade
veroorzaken. In dat geval kan een zuigkring in de vorm van een LC-seriekring worden
geplaatst. De resonantiefrequentie moet gelijk zijn aan de frequentie van het uitgezonden
storende signaal. De kring komt tussen antenne-ingang en aarde (Figuur 16.4-2 links).

¬© 2021-2025, Vereniging van Radiozendamateurs VRZA

16-6

VRZA-cursus radiozendamateur

Hoofdstuk 16 kort 20251013

Zuigkring

Sperkring

ontvanger

ontvanger

Figuur 16.4-2. Zuigkring (links) en sperkring (rechts).

Hetzelfde kan met een sperkring. Dat is een LC-parallelkring, met resonantiefrequentie
die weer gelijk is aan die van het storende signaal. De kring wordt opgenomen in de
signaalleiding direct na de antenne-ingang (Figuur 16.4-2 rechts).
Bezwaar: ook frequenties hoger of lager dan de storende frequentie worden, afhankelijk
van de Q van de kring en het frequentieverschil, meer of minder verzwakt.
Een laag- of hoogdoorlaatfilter tussen antenne en ontvanger is daarom vaak een betere
optie. Is de frequentie van het storende signaal hoger dan de gewenste frequentie, gebruik
dan een laagdoorlaatfilter; gebruik in het tegengestelde geval een hoogdoorlaatfilter.
Zit de zendfrequentie in het HF-gebied, dan zal deze altijd lager zijn dan de frequentie
van een eventueel door de zender gestoord TV-signaal. Dan kan een hoogdoorlaatfilter in
de antenneleiding van de ontvanger uitkomst bieden.
16.4.3 Ontkoppelen
Algemeen
Een storend signaal heeft een keur aan mogelijkheden om een elektronisch apparaat
binnen te komen:
‚Ä¢
‚Ä¢
‚Ä¢
‚Ä¢

Het lichtnet;
Luidsprekerleidingen;
Signaalleidingen, zoals aansluitkabels;
Directe instraling op de print.

Het gaat hierbij vooral om LFD (sub-par. 16.2.4).
Het lichtnet
Om vast te stellen of het storende HF-signaal via het lichtnet binnenkomt, kan een
laagdoorlaatfilter in de netaansluiting van het gestoorde apparaat worden opgenomen. Een
platte keramische condensator van 1 √† 10 nF met een doorslagspanning van 1 kV of meer
over de netaansluiting is vaak genoeg. Zulke condensatoren hebben platte elektroden en
hun inwendige zelfinductie is klein. Een ferrietring met het snoer een aantal keren door
de ring kan helpen als alleen een condensator niet voldoende is (Foto 16.4-2).
¬© 2021-2025, Vereniging van Radiozendamateurs VRZA

16-7

VRZA-cursus radiozendamateur

Hoofdstuk 16 kort 20251013

Foto 16.4-2. Van links naar rechts: ferriet-ringkern, bewikkeld met netsnoer, keramische condensator van 1
nF, 7,5 kV, keramische condensator van 2,2 nF, 3 kV. Door de lagere doorslagspanning en daarom dunner
di√´lektricum is de 2,2 nF kleiner dan die van 1 nF. Voor 230 V netspanning is 1 kV ruim voldoende.

Deze foto toont zo‚Äôn bewikkelde ringkern met twee platte keramische condensatoren. Het
filter komt zo dicht mogelijk bij de netaansluiting van de versterker. Heeft zo‚Äôn filter geen
effect op de storing, dan neemt het storende signaal blijkbaar een andere route.
Verdachten zijn dan luidspreker- en signaalleidingen (volgende kopjes).
Luidsprekerleidingen
LFD via luidsprekerleidingen is berucht. Die leidingen zijn vaak enkele meters lang. Alle
gelegenheid om een flink HF-signaal op te bouwen. Reageert het geluid van de LFDstoring niet op de stand van de volumeregelaar, dan is het meestal de luidsprekerleiding
die het storende signaal oppikt. Het wordt dan ergens in de eindtrap gelijkgericht. Dat
betekent detectie van AM of een ander lid van de AM-familie: CW, DZB en EZB.
Soms is een condensator van circa 1-10 nF met goede HF-eigenschappen (plat keramisch)
tussen de twee aders van de luidsprekerleiding afdoende. De condensator komt indien
mogelijk op de luidsprekeraansluiting van de versterker en anders zo dicht mogelijk erbij.
Een laagspanningstype is genoeg. Luidsprekeraansluitingen zijn laagohmig.
Helpt dat onvoldoende, pas dan behalve de condensatoren ook ferriet toe, op dezelfde
manier als bij netaansluitingen. Het verschil is de doorslagspanning van de condensatoren.
Voor de rest is Foto 16.4-2 ook van toepassing op luidsprekerleidingen.
Signaalleidingen
HF kan ook binnenkomen via audio-signaalleidingen en LFD veroorzaken. De frequentie
van een HF- of VHF-signaal is vele malen hoger dan die van het audio-signaal dat de
versterker hoort te verwerken. Dan is een laagdoorlaatfilter in de leiding de oplossing.
Reageert het geluidsvolume van de storing op de volumeregelaar, dan komt de storing via
een signaalleiding binnen. Maak alle signaalleidingen los, verbind ze √©√©n voor √©√©n en
controleer of de storing weer optreedt. Het probleem zit meestal in het eerste
versterkende element dat het stoorsignaal tegenkomt op de in Figuur 16.4-3 aangegeven
plekken.

¬© 2021-2025, Vereniging van Radiozendamateurs VRZA

16-8

VRZA-cursus radiozendamateur

Hoofdstuk 16 kort 20251013

1

2

3

Zsign

Zsign

Zsign

Figuur 16.4-3. In de gestippelde rode cirkel zit bij de drie verschillende versterkende elementen de bron van
LFD-storing: (1) de emitter-basisdiode; (2) de gate-source-diode en (3) stuurrooster/ kathode. Zsign is de
impedantie van de signaalbron.

Er ontstaat gelijkrichting als de amplitude van het storende signaal daarvoor groot genoeg
is. Figuur 16.2-1 voor blokkering geldt ook voor LFD. AM geeft verstaanbare taal, EZB en
DZB iets onverstaanbaars in het ritme van de stem. CW leidt tot plopgeluiden en
geluidsonderbrekingen in het ritme van het uitgezonden signaal. FM veroorzaakt
geluidsvermindering of -onderbreking, maar brengt zelf geen geluiden mee.
In alle gevallen moet worden voorkomen dat een (te) sterk HF-signaal in het versterkende
element terechtkomt. De eerste en meestal afdoende mogelijkheid is ontkoppelen met een
condensator (Figuur 16.4-4).

1

2

3

Zsign

Zsign

Zsign
C

C

C

Figuur 16.4-4. LFD-ontkoppeling van de signaalingang met een condensator C (rood). (1) NPN-transistor;
(2) N-kanaals J-FET; (3) buis.

Bij FET of buis is de signaalingang hoogohmig. Dan is de impedantie Zsign van de
signaalbron bepalend voor de capaciteit van C. Als de reactantie XC van de condensator
voor de storende frequentie grofweg een factor 10 lager is dan Zsign, zal dat bijna altijd
voldoende zijn. Die 10 is niet kritisch. 3 of 15 zal meestal ook werken. Vergelijking:
ùê∂ ‚âà 10‚ÅÑ(2ùúãùëìùëç

ùë†ùëñùëîùëõ )

¬© 2021-2025, Vereniging van Radiozendamateurs VRZA

16-9

VRZA-cursus radiozendamateur

Hoofdstuk 16 kort 20251013

De werking van de capaciteit kan worden vergroot door in de signaalleiding v√≥√≥r de
ontkoppel-C een of meer ferrietkralen (Foto 16.4-3) toe te passen. Een kleine weerstand
van een enkele honderden ohm in plaats van ferriet kan soms ook goed werken.
Een HF-smoorspoel in de emitter-, source- of kathodeleiding opnemen is ook een optie.
Die vormt een sterkere tegenkoppeling naarmate de frequentie hoger is. Combinatie met
een ontkoppel-C als in Figuur 16.4-4 kan in een (zeldzaam) hardnekkig geval ook nut
hebben.
De HF-smoorspoel is gemakkelijk zelf te maken met ferriet. In volgorde van toenemende
grootte van de zelfinductie zijn dat √©√©n of meer ferrietkralen met √©√©n gat, met twee gaten
(‚Äúvarkensneusje‚Äù) of varkensneusje(s) met grotere gaten, waarin meer dan √©√©n winding
past (Foto 16.4-3).

Foto 16.4-3. Drie ferrietvormen die voor een HF-smoorspoel kunnen worden gebruikt, van links naar rechts
in volgorde van toenemende zelfinductie.

16.4.4 Afschermen
Afschermen komt neer op zorgen dat
‚Ä¢
‚Ä¢

Een elektromagnetisch veld dat binnen een apparaat ontstaat in zijn verbreiding zo
wordt beperkt dat het de werking van het apparaat niet nadelig be√Ønvloedt;
Een elektromagnetisch veld van buitenaf het binnenste van een apparaat niet
bereikt of zover wordt verzwakt dat het daar geen kwaad meer kan.

We beginnen met EM-velden die binnen een apparaat ontstaan.
‚Ä¢

Scherm alles dat een frequentie opwekt, af. Dat wordt onder amateurs ook wel
‚Äúinblikken‚Äù genoemd. Bij fabrieksapparatuur is de gebruiker er vrijwel van
verzekerd dat de afscherming in orde is. De zelfbouwer moet daar zelf voor zorgen.
In de handel zijn blikken doosjes met losse blikken afschermschotjes in allerlei
maten te koop. Ook van printplaat zijn afgeschermde doosjes te maken.

¬© 2021-2025, Vereniging van Radiozendamateurs VRZA

16-10

VRZA-cursus radiozendamateur

‚Ä¢

Hoofdstuk 16 kort 20251013

Gebruik voor het doorvoeren van voedingsleidingen doorvoercondensatoren. Dat
zijn condensatoren waarvan de buitenkant √©√©n elektrode is of daarmee verbonden
is en de leiding die er doorheen loopt verbonden is met de andere (Foto 16.4-4).

Foto 16.4-4. Doorvoercondensatoren met verschillende manieren van monteren. Links: leiding moet in de
condensator worden gesoldeerd; midden: taps toelopende buitenkant met doorvoer (oogje en draadeind);
rechts: met soldeerflens en doorvoer (oogje en draadeind).

‚Ä¢
‚Ä¢

Signaalleidingen worden uitgevoerd als afgeschermde kabels. Bij doorgang door
een afschermschotje wordt de afscherming aan het schotje gesoldeerd.
Het kan nodig zijn, uitgangen van versterkende elementen af te schermen van de
signaalingang door een geaard metalen plaatje er tussenin aan te brengen. Dat
voorkomt oscillatie.

Storingen van buitenaf die direct instralen op de bedrading (print):
‚Ä¢

Er zit weinig anders op dan het gestoorde deel te vinden en af te schermen (‚Äúin te
blikken‚Äù). Heel vaak komt dit niet voor, maar het is √©√©n van de lastigst op te lossen
storingsproblemen. Soms helpt het, de kast aan de binnenkant te beplakken met
aluminiumfolie en die te aarden.

16.4.5 Oscillator stabiliseren (faseruis, chirp en tjoep)
Dit kan nodig zijn bij problemen met faseruis en chirp. Soms is een verbeterde stabilisatie
van de voedingsspanning voldoende. Een oscillator hoort mechanisch solide in elkaar te
zitten zonder wiebelende draden en behoorlijk te zijn afgeschermd met goed vastzittend
plaatmateriaal.
Bij chirp en tjoep kan het nodig zijn, de oscillator tussen de CW-tekens gewoon door te
laten lopen en de onderbreking elders te realiseren. Dat kan bijvoorbeeld door het signaal
uit de oscillator via een buffertrap en een door de seinsleutel geschakelde transistor of FET
te laten lopen.

¬© 2021-2025, Vereniging van Radiozendamateurs VRZA

16-11

